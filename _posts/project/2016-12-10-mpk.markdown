---
layout: project
title:  "Dane o mobilności komunikacją zbiorową dla Wrocławia"
date:   2016-12-03 16:54:46
author: Marcel Newman
categories:
- project
img: mpk.jpg
tagged: Wrocławski Rower Miejski, Cycling Challenge
client: UM Wrocław
website: http://iron.engine.kdm.wcss.pl:55580/datathon/mpk/
---

W ramach danych dot. ruchu komunikacją zbiorową we Wrocławiu udostępnione zostają trzy zestawy zbiorów dla roku 2016:
<ul>
<li>dane z systemu pozycyjnego pojazdów MPK z API aplikacji iMPK</li>
<li>wyszukiwania z jakdojade.pl uzupełnione o proponowane trasy jazdy z opentripplanera</li>
<li>rozkłady w formacie GTFS</li>
<li>poziom napełnienia autobusów</li>
</ul> 

<h2>Pozycje MPK</h2>

Dane dot. pozycji MPK to dwa pliki CSV - pierwszy 20161014.csv.gz opisuje ruch w dniu 14 października 2016, zaś drugi 20161008-20161023.csv.gz - ruch od północy w sobotę 8.10.2016 do 23:59 w niedzielę 23.10.2016. Są to unikatowe odczyty z systemu pozycyjnego, zbierane co 10 sekund (system aktualizuje się co ok. 15 sekund). Tabele te zawierają następujące pola:
<ul>
<li>closestStop - nr słupka przystanku do którego jedzie aktualnie autobus/tramwaj (zgodny z numeracją stops.txt z GTFS)</li>
<li>course - nr/id kursu, para kurs+data są unikatowe</li>
<li>delay - opóźnienie nabrane od ostatniego przystanku, innymi słowy spóźnienie do nast. przystanku w microsekundach</li>
<li>line - linia</li>
<li>timestamp - czas pobrania pomiaru pozycji</li>
<li>vehiclecode - nr boczny taboru</li>
<li>direction - kierunek, dokladnie nr słupka ostatniego przystanku na kursie</li>
<li>type - typ bus/tram</li>
<li>latlon - punkt w którym znajduje się dany tabor</li>
</ul>


<h2>GTFS</h2>

Sam opis formatu definiuje <a href="https://developers.google.com/transit/gtfs/reference/">specyfikacja formatu GTFS</a>. Aktualna wersja rozkładu wrocławskiej komunikacji zbiorowej w formacie GTFS dostępna jest na serwerach <a href="http://www.wroclaw.pl/open-data/index.php/zbiory-danych/17-transport/106-rozklad-jazdy-transportu-publicznego">Wrocław Open Data</a>. Niestety z najnowszej wersji usunięto kształty tras, dlatego załączamy starszą wersję pliku GTFS - 20160229-wroclaw.gtfs.zip - który zawiera plik shapes.txt definiujący trasy dla każdej z linii. 

<h2>Wyszukiwania jakdojade.pl i estymacja tras w odpowiedzi</h2>

Uzyskaliśmy dzięki współpracy z Koduj dla Polski - próbkę 10 tyś. wyszukiwań z portalu jakdojade.pl dla losowego dnia - 11 maja 2015 - znajdują się one w pliku jakdojade-searches.csv, w którym znajdziemy tabele:
<ul>
<li>cartodb_id, the_geom - pola z cartodb, można zignorować</li>
<li>date - data/godzina wyszukiwania</li>
<li>end/start_lon/lat - współrzędne geograficzne źródła i celu w formacie WGS84, SRID=3426</li>
</ul>

Dane te uzupełniliśmy prognozami przejazdów komunikacją zbiorową wygenerowanymi na bazie danych z wrocławskiego rozkładu GTFS oraz topografi ulic z OpenStreetMap. Niestety nie mieliśmy danych o rozkładach kolejowych w formacie GTFS dlatego - o ile wyszukiwania z jakdojade.pl zawierają wyszukiwania połączeń koleją aglomeracyjną, tak niestety nasze prognozy ich nie dostarczają. Prognozy wykonane planerem <a href="http://www.opentripplanner.org/">OpenTripPlanner</a>a znajdują się w pliku jakdojade-opentripplanner.json.gz - w kolejności wedle czasu wyszukiwania z pliku jakdojade-searches.csv.
